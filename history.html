<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>SDH Sobotka - Historie</title>
    <link rel="stylesheet" href="./res/css/style.css">
    <link rel="stylesheet" href="https://cdn.jsdelivr.net/npm/@fortawesome/fontawesome-free@6.2.1/css/fontawesome.min.css" integrity="sha384-QYIZto+st3yW+o8+5OHfT6S482Zsvz2WfOzpFSXMF9zqeLcFV0/wlZpMtyFcZALm" crossorigin="anonymous">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Poppins:wght@100;200;300;400;500;600;700;800;900&display=swap" rel="stylesheet">
    <link href="https://stackpath.bootstrapcdn.com/font-awesome/4.7.0/css/font-awesome.min.css" rel="stylesheet">
    <link rel="icon" href="./res/image/logo.png" type="image/x-icon">
</head>
<body>


<div id="container">
    <section class="header2">
        <nav>
            <a href="index.html"><img class="logo" src="./res/image/logo.png" alt="logo"></a>
            <div class="nav-links2" id="navLinks">
                <i class="fa fa-times" onclick="hideMenu()"></i>
                    <ul>
                        <li><a href="index.html">DOMŮ</a></li>
                        <li><a href="contacts.html">KONTAKTY</a></li>
                        <li><a href="about.html">O NÁS</a></li>
                        <li><a href="history.html">HISTORIE</a></li>
                        <li><a href="gallery.html">FOTOGRAFIE</a></li>
                        <li><a href="download.html">KE STAŽENÍ</a></li>
                        <li><a href="inter.html">ZÁSAHY JSDH</a></li>
                    </ul>
            </div>
            <i class="fa fa-bars "onclick="showMenu()"></i>
        </nav>

        <div class="text-box">
            <img class="fireman" src="./res/image/fireman.png" alt="fireman">
            <h1><span>SDH</span> SOBOTKA</h1>
            <div>Historie</div>
        </div>
    </section>

    <section class="history-site">
        <div class="history-site-con">
            <h1>Historie - 1. strana</h1>
            <h2>Historie hasičů v Sobotce</h2>
            <p>Zlé zkušenosti nutily již naše dávné předky, aby věnovali velkou pozornost ohni a zacházení s ním. Věděli, že oheň je dobrý sluha, ale zlý pán, který při neopatrnosti nebo ze zlého úmyslu dovede napáchat mnoho škod. Téměř všechny stavby ve městech i na vesnicích byly zprvu dřevěné, a není tedy divu, že požárů bylo mnoho. Proto byly již ve středověku sestavovány požární řády a dbalo se, aby jednotlivé domy byly zabezpečeny dostatkem hasebního zařízení. První protipožární nařízení otiskl v roce 1579 Pavel Koldín ve své knize Práva městská.</p>
            <p>Je samozřejmé, že ani Sobotka nezůstávala k nebezpečí vzniku požáru lhostejná. I zde nacházíme při soupisu majetku v jednotlivých domech hasební nářadí - háky, vědra, sekerky, apod. I zde byla zřízena zprvu funkce hlásného, který z věže kostela střežil každý záblesk světla v noci, později jeho úkoly převzali ponocní.</p>
            <p>O nejstarších požárech samozřejmě nevíme, protože nemáme dostatek písemných zpráv o nich. Zbývají jen pověsti šířené ústním podáním. Jedna z nich hovoří o zničení města za husitských válek, kdy prý Sobotečtí přestoupili k nové víře a jejich pán, Mikuláš Zajíc z Hasenburka a Kosti, prý odbojné město oblehl, dobyl a spálil. Jak již bylo řečeno v kapitole o dějinách města, pravdu již asi nikdy nezjistíme, ale k nějaké události spojené se zkázou Sobotky v té době mohlo dojít, protože pak až do konce 15. století není o městě téměř žádných písemných zpráv a navíc došlo roku 1498 k jeho znovupovýšení na město.</p>
            <p>V 16. století zpráv přibývá a s nimi i údajů o požárech a ochraně proti nim. Tak již roku 1551 čteme o vodě, která se k tomu městu vede, a z roku 1586 víme, že sobotecký vodovod byl napájen z pramenů u Lhoty Staňkovy. Voda ústila do kašen, které byly i zdroji vody na hašení. Zvláštní zaměstnanec města -"rúrař co vodu do města vede" - staral se o údržbu celého dřevěného potrubí.</p>
            <p>Přes všechnu obezřetnost k požárům docházelo. Tak již z nejstarší zachované gruntovní knihy se dozvídáme, že kolem roku 1580 vyhořel sobotecký pivovar, který stával v místech dnešního domu č. 220 na Malém náměstí u děkanství. Nebyl již obnoven a pivo se pak vařilo na Kosti. Zvláště velké nebezpečí vzniku požáru znamenaly války. Např. za třicetileté války nepřátelská vojska v našem kraji se nezdržovala dlouhým obléháním pevné Kosti, ale prostě pohrozila vypálením vesnic na panství - a vrchnostenští úředníci hned raději platili výkupné. Když váhali, nepřátelé je dovedli upozornit, že to myslí vážně - třeba 23. 11. 1645 vypálili Švédové pro výstrahu stodoly dvora v Semtinách.</p>
            <p>Ale z této doby jsou i první písemné zprávy o požárech vzniklých v tomto kraji z neopatrnosti. Tak vyhořela 18. 5. 1635 Kost - požár způsobila neopatrná pážata generála Coloreda.</p>
            <p>Druhá z významných památek našeho okolí, zámek Humprecht, poznal oheň těsně po svém dokončení 29. 6. 1678. Zde zkázu zavinila další z častých příčin požárů - do střechy udeřil čtyřikrát za sebou blesk. Je zachována i reakce hraběte Humprechta Jana Černína z Chudenic, který kosteckému hejtmanu na jeho zprávu o neštěstí mj. napsal: "Tuto ale jen (škoda) na stavení, což radši oželují, než aby ten voheň se byl stal v Sobotce. Což tak na blízce by se bylo snadně státi mohlo, a tu teprv by mi bylo tolik chudejch lidí, obyvatelův soboteckejch, líto bylo. Bud' Pán Bůh pochválen, že radši mou věc trefilo, než mejch milejch poddanejch."</p>
            <p>V 18. století přibývá státních nařízení. Nové řády k hašení ohně vydala císařovna Marie Terezie v roce 1755 a jedná se v nich i o vzájemné výpomoci sousedních obcí. Tyto řády modernizoval císař Josef II. v roce 1785 a pak již řádů a směrnic přibývalo.</p>
            <p>Tato státní nařízení byla aplikována na místní poměry, městské úřady i vrchnosti vydávaly místní protipožární řády, jistě tomu tak bylo i na Kostecku a v městě Sobotce. Přesto požáry páchaly mnoho škod, dřevěné budovy snadno hořely a boj s ohněm se často omezoval pouze na záchranu okolních stavení, neboť oheň se rychle šířil.</p>
            <p>V samotné Sobotce známe několik velkých požárů. Tak 21. 7. 1710 vyšlehl v dnešním čp. 216 na náměstí požár, který zničil radnici, děkanství a mnoho dalších domů v přilehlé části města. A sotva se město z tohoto požáru vzpamatovalo, hořelo tu roku 1746 znovu. Oheň vyšlehl v čp. 4 vedle radnice a zachvátil opět radnici a 17 domů v okolí. Na paměť jeho utišení bylo postaveno sousoší na náměstí roku 1747 i socha sv. Anny na Novém městě.</p>
            <p>Největším nedostatkem při hašení byl ruční způsob ulévání ohně vědry vody. Proto se města snažila vybavit se stříkačkami, které znásobily úspěšnost zásahu. Sobotka se zmohla na první stříkačku v roce 1767, zakoupila ji od pražského zvonaře Jana Jiřího Khünera. O dvacet roků později nařídil krajský komisař Petr Vokoun, aby si město pořídilo stříkačku větší, dosavadní že nedostačuje vzhledem k výšce domů. A tak roku 1794 magistrát stříkačku prodal do Markvartic a jednal o koupi nové. Ovšem vzhledem k nepříznivým hospodářským poměrům se jednání protáhlo na desetiletí, požadavky pražské firmy Karel Bellman byly vysoké, a tak město bylo bez stříkačky. Neblahé důsledky tohoto stavu nastaly v roce 1825. 10. dubna vpoledne vznikl požár v domě čp. 195 u pekaře Jana Stružinského a ve chvilce vyhořelo 37 domů a 12 stodol na severní straně náměstí, v Turnovské ulici a v přilehlé části Předměstí a Celny. Krajský úřad v Mladé Boleslavi zorganizoval velkou podpůrnou akci, sbíralo se po celých Čechách.</p>
            <p>Po tomto požáru zmizelo podloubí u většiny domů severní strany náměstí, nové budovy se musely stavět z kamene či z cihel, střechy musely být kryty taškami. Došlo také k rozšíření dosud úzkých uliček a dbalo se i dalších protipožárních zabezpečení. Však mnohé z tehdy postavených domů stojí dosud a mají charakteristické dveřní kulaté portálky nebo dveře s malým větracím okénkem nad nimi.</p>
            <p>Ale stříkačku od Karla Bellmana z Prahy za 400 zlatých koupilo město až roku 1836.</p>
            <p>K menším požárům docházelo velmi často, k velkému vzruchu došlo 7. 11. 1847, kdy postupně hořelo na několika místech. Vyšetřováním byl zjištěn palič - kovář Josef Pich - a později odsouzen ke 20 letům vězení a náhradě škody.</p>
            <p>Sobotečtí vyjížděli se svou stříkačkou i k požárům mimo město. Často však byly potíže s přípřežemi. Koně ze Sobotky dovezly stříkačku vždy do nejbližší obce, kde měla být dána čerstvá přípřež. Ovšem třeba 15. 8. 1850 jel Jan Šolc ze Sobotky k požáru v Židněvsi, v Horním Bousově již "koně utrmácené od běhu" měl, ale tamní představený přípřež neposkytl. A za necelý měsíc si městský úřad sobotecký stěžuje jičínskému podkrajskému úřadu podobně: 14. 9. 1850 jela stříkačka k požáru do Březiny, ve Vesci přípřež vyměnili, ale kostecký vrchní Florián Píč odmítl dát čerstvé koně, takže stříkačka k požáru nedojela. I v pozdějších letech byla otázka přípřeží a jejich placení častým předmětem sporů a jednání, kdy Sobotečtí hrozili okresnímu zastupitelstvu, že nebudou vyjíždět mimo město.</p>
            <p>Karol Bílek</p>
        </div>
    </section>
    <div class="next-btn">
        <div class="next buttons">
            <a href="history2.html">
                <p>
                    Další strana <i class="fa fa-arrow-right"></i>
                </p>
            </a>
        </div>
    </div>

    <section class="navigation">
        <div class="navs">
            <ul>
                <li><a href="index.html">DOMŮ</a></li>
                <li><a href="contacts.html">KONTAKTY</a></li>
                <li><a href="about.html">O NÁS</a></li>
                <li><a href="history.html">HISTORIE</a></li>
                <li><a href="gallery.html">FOTOGRAFIE</a></li>
                <li><a href="download.html">KE STAŽENÍ</a></li>
                <li><a href="inter.html">ZÁSAHY JSDH</a></li>
            </ul>
        </div>
        <h2>Sponzoři</h2>
        <div class="sponsors">
            <p>Sobotka</p>
            <p>BISTRO Radnice</p>
        </div>
        <img class="sponsor" src="./res/image/logo.png" alt="sobotka">
    </section>

    <script src="./res/js/main.js"></script>
</body>
</html>